# -*- mode: mandoku-view; -*-
#+TITLE: 祠部集
#+DATE: 2015-08-24 23:51:01.691192
#+PROPERTY: ID KR4d0030
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0030_WYG_012-1a>¶
欽定四庫全書¶
　祠部集巻十二¶
　　　　　　　　　　　　　宋　強至　撰¶
　五言絶句¶
　　暮春伯憲留飲席上走筆戯成¶
春從花際來却向天邊去鶯蝶空徘徊尋春下知去¶
春去無多日勤來把酒巵殘花聊㸃綴猶勝對空枝¶
　　次韻和純甫㳺寳掌遇雨¶
<pb:KR4d0030_WYG_012-1b>¶
游騎來逢雨寜全是折磨(純甫有天/磨之句)山神應洗路恐惹¶
俗塵多¶
　　穴泉¶
冷冷西穴間終日滴甘乳道傍渴者多切莫飲豺虎¶
　　龜峯¶
一峯如龜横得自禪翁説衆山迤邐來宛然此前列¶
　　有待¶
來時簾捲晝坐乆竹移隂有待無消息南忩睡興深¶
<pb:KR4d0030_WYG_012-2a>¶
　七言絶句¶
　　立春¶
待得春來觧病顔東風猶細北風頑未全青帝行新令¶
臘去元須浹日間¶
莱絲生葉落雕盤欲去春衣怯曉寒惟有多情雙彩鷰¶
不須風暖舞釵端¶
　　楊公濟以詩索粉紙依韻和荅¶
春雲落紙不歸天就把霜刀翦四邉欲送草堂還縮手¶
<pb:KR4d0030_WYG_012-2b>¶
少陵慣見浣花牋¶
　　二月二十六日偶書¶
舊年把酒對花熲酒氣花香日傍人今歲酒踈花未見¶
惟將感淚濕青春¶
　　三月十日作¶
一病十日不出門坐銷芳意踈清樽今朝騎馬探花去¶
枝上十空無一存¶
　　暮春晦日¶
<pb:KR4d0030_WYG_012-3a>¶
緑隂輕處記春蹤芳草雖殘飲興濃明日清和天更好¶
不須愁聼曉樓鐘¶
　　覩林夫詩編信筆¶
唐子能詩世一家不矜纎巧翦天葩直闚六義追風雅¶
世上騷人謾葦麻¶
　　書香山寺壁¶
精藍孤絶亂雲間雲外疑無路可還顧我塵喧非白傳¶
縁何今日到香山¶
<pb:KR4d0030_WYG_012-3b>¶
　　張升甫惠新筍走筆代簡謝之¶
粉籜迎霜嫩更勻中厨未有許嘗新明朝便好供佳客¶
只恨杯羮欠紫蓴(翌月當/屈升甫)¶
　　升甫旋和答復走筆酬之¶
嫩籜斑斑玳㸃勻圓膚細細玉條新渭川羙實容先食¶
却向秋風懶憶尊¶
　　　公度惠花走筆戯謝¶
二月都城未見花不知春色落誰家滿盤折惠情何重¶
<pb:KR4d0030_WYG_012-4a>¶
畧嗅生香思已嘉¶
　　送王審言供奉¶
飛花㡬㸃送春餘執手春風意慘如一見相歡露肝膽¶
莫因别後却情踈¶
　　送石師正¶
馬蹄南出都門路行客少年春色暮花片空隨别琖飛¶
柳條難繫征鞍住¶
　　禽鳯二絶¶
<pb:KR4d0030_WYG_012-4b>¶
繫搏微禽拙自防綱羅須觸是尋常不知利觜鷹揚處¶
却漫喧啾怨鳯凰¶
鳯凰只是瑞時鳴邂逅千年或一聲不比喧啾爭巧舌¶
㣲禽何苦蓄疑情¶
　　次韻酬禮之見贈¶
為吏淮壖嵗歘周不如當日傲公候君今亦欲折腰去¶
遇好雲山且勝㳺¶
　　次韻㳺山雨中¶
<pb:KR4d0030_WYG_012-5a>¶
飛飛烟雨惱春㳺㡬許餘花水上流獨有佳人折殘艶¶
歸來滿挿鳯釵頭¶
　　寄縣學方晦之¶
素志青雲已貼然風霜苦處渉層巔不如未第方夫子¶
獨抱遺經議聖賢¶
　　戱書保安院壁¶
僧言此寺從唐建冠盖無人一到來還似長官居僻邑¶
不逄使者枉行䑓¶
<pb:KR4d0030_WYG_012-5b>¶
　　辛卯七夕悼徃¶
憶共佳人曝繡衣餘香如昨舊歡非鵲橋雖别年年在¶
猶勝嬌魂去不歸¶
　　聞馬公節裴光世别頭入試偶成¶
憶昔丁年力戰文旁呑强敵若無人鄊書果在諸生上¶
二子今誰躡後塵¶
　　偶書净信院壁¶
繫舟曽訪逺公廬㳺屐重來一紀餘惟有湖山如徃日¶
<pb:KR4d0030_WYG_012-6a>¶
懶將前事問禽魚¶
　　松江别吳伯强¶
底處與君長笑歌夜舟醉漾松江波君帆今夕不我住¶
其奈一江風月何¶
　　盧申之以惠山泉二斗為贈因憶南仲周友¶
舊年拂石坐松隂曽與周郎共訪尋淪落人間少知味¶
一逄瓶榼便傷心¶
文園病渴酒難澆望見南泉意已消買得茶來無銚煑¶
<pb:KR4d0030_WYG_012-6b>¶
只將清冷送簞瓢¶
　　奉和堯夫¶
固窮終不悔沉淪滿腹深藏上古珍手冩新詩成㡬巻¶
亦教餘事照千春¶
　　過伯樂廟¶
廟下孤墳償是非壊簷仄柱若凴依門前過馬空驤首¶
那得當年一顧歸¶
　　開元寺仁王院見叢竹偶書¶
<pb:KR4d0030_WYG_012-7a>¶
一别琅玕數畝隂七年飛夢繞家林北僧好事猶能種¶
偶向塵埃洒寸心¶
　　太陽嶺¶
髙侵寥廓勢盤紆倦足登時毎一吁方寸人心猶有險¶
况教廣地盡平塗¶
　　苦旱¶
壠上痿人卧槁苗頻年郡國訴諸朝雨師不為蒼生起¶
只縱晴虹作旱妖¶
<pb:KR4d0030_WYG_012-7b>¶
赤地闗中帶㡬州濁涇清渭㧾如溝野農不省天時晩¶
猶禱間神望有秋¶
　　承乏幕府晨出馬上書¶
五載青衫走两都(始作開封掾/今為縣元城)北門官緒更區區馬鞍¶
出帶殘更夣却是雙飛鄴縣鳬¶
　　朱郎中以梅花衣香分惠諸君皆有詩謝依韻和¶
　　之¶
百和慇懃出省郎清真似有雪中香風流不在金爐煖¶
<pb:KR4d0030_WYG_012-8a>¶
自轉餘薰到錦嚢¶
　　望思臺¶
一朝木偶發深宫父子恩隳晻曖中不見戾園埋恨處¶
至今草木有悲風¶
　　温泉¶
壮觀悲凉舊迹存蓮花泉暖至今温行人莫罪無情水¶
一笑華清是禍源¶
　　依韻和温泉¶
<pb:KR4d0030_WYG_012-8b>¶
上公分陜半年餘駟馬東還不待驅肯獨澡身湯室裏¶
行推潤澤浹民膚¶
　　㓂參軍九日惠詩以左馮翊趙監所遺玉液一壼¶
　　并詩荅之¶
乆傍嚴公趨玉帳近䝉賀監解金龜一壼分助登高飲¶
客宦長安共此時¶
　　九月十日龍與寺飲餞蹇磻翁赴梁門酒半題名¶
　　南軒因偶書屋壁¶
<pb:KR4d0030_WYG_012-9a>¶
昨日曽來把酒巵隔宵已過菊花期囘頭一笑成陳迹¶
不獨秋香有盛衰(九月與府中/諸君㑹此)¶
　　又自和¶
萬事人間若漏巵喜情常滿固難期却將昨日樽前菊¶
零落金鈿已覺衰¶
好把悲歡付一巵明朝北客有行期勸君莫聴驪駒曲¶
只恐催人两鬢衰¶
　　㓂參軍以孤鴈一絶見貽因酬之¶
<pb:KR4d0030_WYG_012-9b>¶
紫塞來時偶失羣追飛已隔萬重雲人情所喜惟朋附¶
耳聴孤鳴似不聞¶
　　依韻和裁花二闋¶
前後殷勤選衆芳名園移植總成行要須花笑春風裏¶
次第迎公入醉鄉¶
移花新了詔書來似負迎春著意裁桃李我公天下滿¶
不須偏待此中開¶
　　宋周士以新蕈為惠并示佳句依韻和荅¶
<pb:KR4d0030_WYG_012-10a>¶
食蕈由來勝茹芝十年此味望晴霓雕盤細簇春雲朶¶
惠我殷勤助殺鷄¶
　　醉中劉道叔尹嗣復李子先垂和予乙已嵗開元¶
　　寺仁王院詠竹二十八字復依元韻走筆荅之¶
憶弄吟毫倚翠隂也應新筍更成林感君瀟灑&KR0435;詩句¶
不負凌虛一寸心¶
　　韓及甫惠陜梨走筆書句謝之¶
霜後瓊漿味轉饒闗山封寄路迢迢分甘珍重知君意¶
<pb:KR4d0030_WYG_012-10b>¶
應為相如正病消¶
　　李景初許借翦綵花數軸一觀累日不至戱成二¶
　　絶督之¶
壼蜂蛺蝶日徘徊只欠生香去復來應是春風隨玉指¶
剪刀行處一花開¶
剪綵茸茸細逼真秋風堂上數枝春為偷造化防天覺¶
却擬深藏不借人¶
　　病中雪夜聞韓六秘校㑹諸君¶
<pb:KR4d0030_WYG_012-11a>¶
玉色乾坤無一痕暮寒慘慘入千門自憐司馬方消渴¶
不得摛詞醉兔園¶
别都觀閣玉欄干尤稱褰簾把酒㸔唯有三冬多病客¶
擁衾時聽夜聲乾¶
　　庚戌仲春十二夜同無愧飲林夫西忩有感¶
憶聴西忩一曲歌金杯未盡轉横波酒徒依舊歌聲斷¶
今夜西忩奈我何¶
　走筆依韻和酬王彦霖¶
<pb:KR4d0030_WYG_012-11b>¶
幾度春風信陸沉曽題醉筆冩花隂詩情不復隨風亂¶
今日花前對展禽¶
感舊情懐日日深三春能㡬半晴隂醉題難盡當時意¶
啼徹春風羡暮禽¶
夫子人間第一流清言暫隔已離愁今朝偶負尋春約¶
詩思勾牽未肯休¶
不住年光衮衮流鶯花漸老使人愁鶯猶可聴花猶在¶
再卜他時一醉休¶
<pb:KR4d0030_WYG_012-12a>¶
　　和司徒侍中同賞梨花¶
暎花急把玉交杯風掃殘香已㡬堆酷愛豈惟公假借¶
慣曾御苑見花來¶
　　聞無愧夜㑹二三君子戯呈二十八字¶
燭邊醉臉擬融酥盞畔歌喉欲貫珠應念東家多病叟¶
静披寛褐擁紅爐¶
　　坐客宋周士忽垂光和復用元韻荅之¶
魏䑓營妓勝添酥一笑堪酬百琲珠只恐更深雲雨㪚¶
<pb:KR4d0030_WYG_012-12b>¶
明朝共是守寒爐¶
風流雙腕轉凝酥舞徹伊州汗有珠探手始知簾外冷¶
照堂獸炭焰圍爐¶
誰云燕趙敵瓊酥何似君家一緑珠酒罷早歸香閣睡¶
也應蘭麝早添爐¶
　　謝和詩¶
忩外家僮遽疾呼開門滿幅把明珠驚囬一覺無聊夣¶
猶有寒燈守藥爐¶
<pb:KR4d0030_WYG_012-13a>¶
　　上詩惠酒有謝¶
登髙無具結懽悰狂冩愁吟叩主翁遽荷兵厨均美釀¶
却將酩酊謝西風¶
　　暮角¶
畫角愔愔清且哀古今曉色此中催可堪絶塞風霜苦¶
還傍將軍玉帳來¶
　　和司徒侍中舟中再賦一闋¶
燕子迎船貼岸飛波光流色日暉暉都人倍戀行春樂¶
<pb:KR4d0030_WYG_012-13b>¶
只恐恩容畫錦歸¶
　　河亭戯題¶
黄沙衮衮激洪流白舫人羣雜馬牛却憶春風湖上月¶
畵船載酒鑑中㳺¶
　　馬上見庭竹¶
玉圓碧瘦與誰期只待丹山綵鳯饑生傍短墻真失所¶
可憐直節衆人窺¶
　　席上戯成¶
<pb:KR4d0030_WYG_012-14a>¶
玉溪一别十年餘北綰銅章西辟書寄語湖山好相待¶
蒼顔歸日駭禽魚¶
　　勾院偶書¶
一坐閒忩百慮清門前寵利自營營官書既少人諠息¶
唯有嚴風戛竹聲¶
　　謝元功惠茶¶
長卿病肺渴欲死宰予寢興晝復濃緑雲杯面呷未盡¶
已覺清液生心胸¶
<pb:KR4d0030_WYG_012-14b>¶
　　謹和荅惠茶之什¶
緑雲浮面味囬長毎飲疑兼盛徳香不獨蠲煩優下吏¶
更容歸遺細君嘗¶
　　九日有感(時属疾/頗乆)¶
毎嵗登髙盡醉歸未曽輕負菊花期今年枕上酬佳節¶
感淚雙痕落似絲¶
憶昨方陪上相筵召書忽到菊杯前主人舉酒勤令飲¶
一醉秋風恰二年(壬子嵗丞相登高進上予被堂劄召/赴闕公勤勤飲云自此不比慕府一)¶
<pb:KR4d0030_WYG_012-15a>¶
(得縱/飲矣)¶
　　甲寅立春夜雪¶
迎得新年送臘囬一朝生意動寒荄玉塵後夜籠金闕¶
元是春風帶雪來¶
　　謝春旛¶
曉策嬴驂趂謝恩君王昨夜賜春旛塗金翦綵雖云異¶
競戴還同拜禁門¶
　　張文通以詩覓小桃走筆依韻和答¶
<pb:KR4d0030_WYG_012-15b>¶
名園聞説洛陽春金谷前無石季倫第一牡丹應慣見¶
憐君翻作覔花人¶
　　文通復用舊韻相示仍走筆和之¶
花前直判醉酬春飲量慙非劉伯倫折去也應顔色在¶
不知誰是戴花人¶
　　牧飬監閱馬¶
骨瘦誰知驥騄名駑羣平視圉夫輕夷塗好在重驤首¶
喜見今年春草生¶
<pb:KR4d0030_WYG_012-16a>¶
　　陳伯成學士垂訪以病中新浴不克見走書二短¶
　篇謝之¶
時情逐勢餌邊魚貧病由來俗易踈何事太丘直有道¶
炎天問病到貧居¶
病膚新浴覺神還㪚髪支頥一室間豈敢不冠延重客¶
空將感抱寄慙顔¶
　　别户部勾院竹¶
一來省户两春暉今日飄然襆被歸直節貞心惟我愛¶
<pb:KR4d0030_WYG_012-16b>¶
此君相别似依依¶
　　泛湖有作¶
不比危湍急瀬船平湖慢漿恰相便蓬飄萍泛真吾事¶
舞䄂歌鬟付少年¶
　　贈芝公長老¶
我愛師開方便門聞人有疾足先奔何須端坐禪床上¶
始是如來不動尊¶
　　閒卿遽然云别因書二十八言奉送¶
<pb:KR4d0030_WYG_012-17a>¶
禅翁為我出巖扉坐席纔温便拂衣又道孤雲無定所¶
如何却傍舊山歸¶
　　閒卿遽垂和荅復依元韻戱之¶
師怨白雲相望乆(師有白雲教/早歸之句)撇然便欲㰖征衣其如¶
飛雪能留客不放禅翁及早歸(師有飛雪/滿衣之句)¶
　　詩餘¶
　　　漁家傲(□/影)¶
雪月照梅溪畔路幽姿背立無言語冷浸瘦枝清淺處¶
<pb:KR4d0030_WYG_012-17b>¶
香暗度妝成處士横鈄句　渾似玉人常淡竚菱花相¶
對盈清楚誰解小圖先畵取天欲曙恐隨月色雲間去¶
　¶
　¶
　¶
　¶
　¶
　祠部集巻十二¶
